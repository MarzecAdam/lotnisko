<article>
    <h1>Przedmioty zabronione w bagażu podręcznym</h1>
    <div>
        <p>Szczegółowe informacje dotyczące dopuszczalnych limitów oraz wymiarów bagażu podręcznego należy sprawdzić u danego przewoźnika.</p>
        <p>Niektóre przedmioty nie mogą być wnoszone na pokład jako część bagażu podręcznego. Wszystkie zabronione przedmioty znajdują się na liście przedmiotów zabronionych do przewozu w bagażu podręcznym.</p>
        <p><strong>ży pamiętać, że ostateczna decyzja o dopuszczeniu przedmiotu do przewozu podejmowana jest przez operatora kontroli bezpieczeństwa na podstawienie analizy dopuszczalnego ryzyka. Przedmioty skonfiskowane pasażerom przekazywane są do utylizacji. </strong></p>
        <h2>Płyny, aerozole i żele mogą być wnoszone na pokład w bagażu podręcznym pod następującymi warunkami:</h2>
        <ul>
            <li>
                <p>muszą zostać umieszczone w opakowaniach poniżej 100 ml oraz zapakowane w jedną przezroczystą, zamykaną torbę plastikową o pojemności nie przekraczającej 1 litra, (zwolnione z kontroli bezpieczeństwa za pomocą dedykowanych urządzeń). Każdy pasażer może zabrać tylko jedną litrową plastikową torebkę</p>
            </li>
            <li>
                <p>płyny, aerozole i żele (powyżej 100ml) przeznaczone do użycia w trakcie podróży do celów leczniczych lub ze względu na specjalne wymogi w zakresie diety z uwzględnieniem żywności dla niemowląt również mogą zostać wniesione na pokład, jeśli pasażer jest w stanie uzasadnić potrzebę ich posiadania podczas lotu. Substancje te podlegają kontroli bezpieczeństwa za pomocą dedykowanych urządzeń</p>
            </li>
            <li>
                <p>płyny, aerozole i żele zakupione po kontroli bezpieczeństwa w porcie lotniczym UE lub na pokładzie przewoźnika UE, muszą zostać zapakowane w specjalną torbę (STEB) szczelnie zamkniętą (pakowania dokonuje sprzedawca) z widocznym dowodem zakupu lub identyfikatorem miejsca zakupu. Substancje częściowo zwolnione z kontroli za pomocą dedykowanych urządzeń</p>
            </li>
            <li>
                <p>płyny, aerozole i żele zakupione po kontroli bezpieczeństwa w porcie lotniczym w państwie trzecim lub na pokładzie przewoźnika z państwa trzeciego, muszą zostać zapakowane w specjalną torbę (STEB) szczelnie zamkniętą (pakowania dokonuje sprzedawca) z widocznym dowodem zakupu lub identyfikatorem miejsca zakupu. Zakupione substancje płynne podlegają kontroli za pomocą dedykowanych urządzeń.</p>
            </li>
        </ul>
    </div>
    <h1>Przedmioty zabronione w bagażu rejestrowanym</h1>
    <div>
        <p>W bagażu rejestrowanym pasażerowie mogą umieścić wszystkie substancje płynne (istnieją ograniczenia, jeżeli chodzi o alkohol) lub półpłynne w pojemnikach o dowolnych pojemnościach. </p>
        <h2>Następujące przedmioty nie mogą być przewożone przez pasażerów w bagażu rejestrowanym:</h2>
        <ul>
            <li>
                <p>materiały wybuchowe oraz substancje i urządzenia zapalające - materiały wybuchowe oraz substancje i urządzenia zapalające nadające się do użycia w celu spowodowania ciężkiego obrażenia ciała lub stworzenia zagrożenia dla bezpieczeństwa statku powietrznego, w tym: </p>
                <ul>
                    <li><p>amunicja,</p></li>
                    <li><p>spłonki,</p></li>
                    <li><p>detonatory i bezpieczniki,</p></li>
                    <li><p>miny, granaty i inne wojskowe materiały wybuchowe,</p></li>
                    <li><p>fajerwerki i inne materiały pirotechniczne,</p></li>
                    <li><p>pociski dymne i naboje dymne,</p></li>
                    <li><p>dynamit, proch strzelniczy i plastyczne materiały wybuchowe.</p></li>
                </ul>
            </li>
        </ul>
    </div>
    <h1>Bagaże specjalne oraz ponad wymiarowe</h1>
    <div>
        <p>Bagaż ponadwymiarowy przekraczający dopuszczalne wymiary, posiadające nietypowy kształt (np. sprzęt sportowy, plecaki, instrumenty muzyczne itp.), substancje chemiczne dopuszczone do przewozu są nadawane obok check-in 4 (po wcześniejszym zgłoszeniu u agenta handlingowego lub w Informacji Lotniskowej).</p>
    </div>
</article>